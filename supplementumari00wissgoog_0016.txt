1 PRAEFATIO

doctrinae particula adumbratur. concludemus igitur non solum librorum,
sed etiam praeceptorum Aristotelicorum summaria ἐπιδρομὰς vocari. quod
quam recte conclusum sit, probatur capite XXV moralium problematum,
ubi brevis virtutum secundum Aristotelem descriptio hoc nomine traditur.
latius igitur patere banc inscriptionem λέξεων ἐξήγησις καὶ ἐπιδρομή, quam
ex accurata verborum interpretatione videtur, sciebat illius scholii auctor.
videlicet magistri est discipulis non solum singula verba philosophi
interpretari vel explicare dispositionem operum Aristotelicorum, sed ipsa
placita lucide exponere.

Igitur ex· tali collectione non solum verisimile est provenire II, 2.
24. 26. 111,7. 93 11,27. 111,3. 10. 14, sed potest etiam illud et brevitate
et perspicuitate excellens 1,2 discipulis dictitasse Alexander. similia
autem sunt I, l. 3. 18. 19. 11, 1. 10. 15. 17. 18. ΙΙΙ, 8. 11, quibus omnibus,
si singulis titulum excogitare deberemus, non liceret meliore formula uti,
quam illa, quae in primo capite adhibita est: διὰ τίνων ἄν τις κατὰ Ἀρι-
στοτὲλη συστήσαι κτλ. accedunt I, 13. II, 12. 13, quae eadem brevitate
utuntur contra adversarios.

Noli vero credere haec omnia ex ore dictantis excepisse auditores.
ex multis unam viam indicavi, qua fortasse nonnulla huius generis
capita explicanda sint. · alia possunt fragmenta esse continuae scriptionis,-
quam Alexander paravit. unum denique (111,12) ex eius generisXesse
videtur commentationibus, quales in mantissa libri de anima collectae sunt,
olim fortasse separatim a scriptore emissae. deinde hoc reputandum est:
ut illarum collectionum auctoribus praeter chirographa discipulorum pa-
tuisse probabile est scrinia philosophi, ita ipsas Alexandri schedas inesse
in Quaestionibus certum est.

Hoc patet ex quarto scriptorum genere, ex quo Quaestiones compo-
sitae sunt, fragmenta dico. huius enim unum eertum extat et maxime
notabile exemplum 11, 21. initium hoc est dialogi de providentia, quem
publico usui certe destinavit auctor, sed non perfecit. qui ubi in eo est,
ut contra Platonicos, quid Aristoteles de providentia censuerit, explicet,
desinit fragmentum, in‘quo — ut nunc est — examinatur, utrum iure
an iniuria quaeratur, εἰ ἡ πρόνοια προηγουμένως ἢ κατὰ συμβεβηκός. verba
igitur, quae huic capiti praescripta sunt, fragmento praemisit editor, non
inscriptio sunt dialogi, quem Alexander scripturus erat. praeterea moneo
ex hoc fragmento originem duxisse ineptias, quibus aliquis primi libri
caput 14 implevit. conferas enim 1,14 cum 70,2—7.

Deinde fragmenta esse alterum de prima essentia (39,9-40‚9), al-

 

 

